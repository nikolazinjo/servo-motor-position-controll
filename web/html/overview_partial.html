<h2>Kratki opis</h2>
<hr>

<div class="row" style="display: block">
    <p>
        U ovom završnom radu ostvareno je upravljanje položajem servo
        pogona upotrebom frekvencijskog pretvarača Unidrive M701 pri
        čemu se upravljanje ostvaruje korištenjem mrežnog sučelja,
        odnosno Web stranice čiji je poslužitelj programirljivi logički
        kontroler S7-1200.
    </p>
    <p>
        Razmjena podataka se postiže na način da se poslužitelju preko HTTP/HTTPS
        protokola u parametrima zahtjeva proslijede vrijednosti podataka i
        postavke rada koje želimo postaviti. Podaci se dohvaćaju
        i postavljaju u PLC-u upotrebom AJAX-a (<i>Asynchronus JavaScript
        and XML</i>) tehnologije koja osigurava asinkronu razmjenu podataka
        te dinamičko osvježavanje podataka u pozadini Web
        aplikacije bez potrebe za ponovnim osvježavanjem
        cijelog sadržaja stranice. Željeni podaci čije se vrijednosti nalaze
        na odeđenim memoriskim lokacijama PLC-a će biti promijenjeni usljed
        poslanog zahtjeva s novim vrijednostima podataka (ime podatka te
        njegova vrijednost), odnosno, pročitani ukoliko se radi o dohvaćanju
        podataka. Primljeni podaci strukturirani su u JSON
        (<i>JavaScript Object Notation</i>) formatu sa vrijednostima
        koje su trenutno nalaze na memorijskim adresama PLC-a. Primljeni podaci
        se potom ažuriraju na odgovarajuće elemente unutar Web stranice.
    </p>
    <p>
        Komunikacija između PLC-a i pretvarača omogućena je industrijskim
        komunikacijskim standardom PROFINET temeljenog na postojećoj Ethernet
        tehnologiji kojom se ostvaruje upravljanje i razmjena podataka.
        Vrijednosti varijabli koje se osvježavaju prilikom pristiglih zahtjeva
        preko HTTP/HTTPS protokola izazvati će određenu promjenu vrijednosti
        na izlaznim adresama nastalih usljed izvođenja korisničkog
        programa unutar PLC-a. Takvi će se obrađeni podaci i naredbe
        postaviti na adresne izlaze PLC-a te putem PROFINET komunikacije proslijediti
        pretvaraču čime se ostvaruje željeno upravljanje.
    </p>
    <p>
        Pozicioniranje servo pogona ostvareno je korisničkom defeniranom funkcijom
        pozicijoniranja kojom se može zadati različiti željeni parametri. Funkcija je
        napravljena da izvršava relativno pozicioniranje za proizvoljnu zadanu vrijednost
        pozicije u naprijed,
        u nazad te povratak u početnu poziciju s dodatnom mogućnošću definiranja trajanja
        pojedinih koraka.<br><br>
        Osim korisnički definirane funkcije moguće je i proizvoljno zadavanje reference,
        mijenjanje načina rada pozicioniranja, te osnovno zadavanje brzine.
    </p>
</div>